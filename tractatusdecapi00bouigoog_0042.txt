‚⁹2 6 TRACTATUS

initio sui tractatus De tuenda concordia inter Episcopum et ca-
pitulum. .
Discordiae autern quas memorat laudatus auctor nemini ad-
mirationi esse debent, nedum scandalo. Cum enim hierarchicae
in Ecclesia potestates aliae aliis subnectantur, multa necessario
oriri debuerunt dubia donec uniuscujusque fines ultimatim fue-
rint determinati. Ecclesia ver0, Spiritus sancti inspiratione ducta,
non statim ab initio legibus praecavet orituras circa instituta sua
difficultates omnes 3 sed sensim variis occurrentibus casibuS‚ eig-
perientiae documentis innixa, rationem quoque habens locorum ·
’ et temporum, suam complet legislationem ; atque ita extr-uitur
mirabile illud juris ecclesiastici aedificium, cujus sapientiam
simul cum suavi fortitudine, divinum aliquid redolet, ita ut stu-
porem etiam iis qui foris sunt non semel excitaverit. Cum ergo
contendunt duae potestates ecclesiasticae de materia in limitibus
quasi utriusque posita,nullum inde per se exsurgit sponsae Christi·
Ecclesiae dedecus aut macula, cum praesto sit semper supremus
controversiarum judex, qui omnia componat, ille nempe cui
dedit Christus pascendos agnos et oveS, ligandique et solvendi

potestatem. Exsurgit tantummodo occasio qua institutiones eccle—
siasticae novis enuntiationibus determinatae magis ac magis

divinae sapientiae decore resplendeant. Hinc et sancte possunt
viri ecclesiastici de talibus litigare, id est, dubiorum hujus modi
legitimam solutionem quaerere. Quod autem interdum ex devio
affectu minus recte contentio efferveat, hoc evenit per accidens
ex humana infirmitate, quae institutionum ecclesiasticarum uti-
litati et intrinsecae bonitati nihil detrahere potest. Fuerunt innu-
merae metropolitanos inter vel patriarchas et Episcopos conten-
tiones: imo non paucae Episcopos inter et Summum Pontificem.
Quis vero adeo insaniat, ut de instituta in Ecclesia vel pontificia,
vel metropolitana, vel episcopali dignitate, aliquid sinistri au-
tumet?

lllud tamen advertendum circa ea de quibus acturi sumus
capitulorum jura, facilem hisce temporibus non esse jurium illo-
rum cognitionem, -ob graves praesertim mutationeS, ex recen-
tiorum temporum tempestatibus ubique fere exortas. Hinc non
paucas speramus per quantulumcumque tractatum hunc, con-
tentiones et difficultates posse praepediri. Quaestiones enim etiam

