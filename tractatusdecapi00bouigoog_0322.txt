2 9 2 macutus

Christi praesertim illum probantis et praecipientis certam facit
auctoritas.

Finis autem cantus ecclesiastici est ut devotio excitetur. In
ecclesiis Dei psalmodia cantanda praecipitur, ut fidelium
devotio excitetur .· in hoc nocturnum diurnumque officium
et missarum celebritates assidue clero ac populo sub maturo
tenore, distinctaque qradatione cantantur, ut eadem distin-
ctione collibeant, maturitate delectent. (Joannis XXII, in
Extrav., cap. unic. De vita et honestate clericorum.) Hunc esse
finem ecclesiastici cantus memorant frequentia conciliorum tes-
timonia, et nullus in dubium revocavit unquam.

Porro ex tali fine sequuntur quaedam hujusmodi cantus re-
gulae.

1⁰ Et ante omnia talis esse debet, ut percipi possint ipsamet
quae cantantur verba. Devotio enim excitari solet per attentionem
ad verba et ad eorum sensum. Dum scilicet lente et distincte
enuntiantur haec verba, mens facile ea meditatur et meditando
exardescit in Deum. Si autem aures percipiant tantummodo
sonos et strepitum, mulciri quidem possunt modulamine, sed
parva inde utilitas, Nec suppletur distincta verborum prolatio
ex eo quod quisque oculis ex libro sensum discernere possit
eorum quae cantantur. Si enim verba decantata auditu non per-
cipiat, nec poterit scire quaenam pars hic et nunc decantetur,
nisi per summam attentionem et sollicitudinem quae devotioni
et meditationi obest, nedum eam adjuvet. ·

Hinc tanquam abusus fini cantus ecclesiastici directe oppositus
habenda> videtur ea quae nunc tot in locis invaluit consuetudO,
ut quasi tota decantatio constet sonis qui prout percipiuntur
nullum omnino sensum exprimunt, maxime quando decantan-
tium pronuntiatio instrumentorum rumore penitus obruitur;
unde fit ut qui ecclesiam tempore officii ingreditur discernere

non possit quid canatur, nec quid fiat3 sed obstrepentem auri-
bus fragorem non sine fastidio et magno quoad devotionem lm·
pedimento sustinere cogatur.

Fatendum quidem, apto musicorum accentuum modulamine,
licet nulla distincte percipiantur verba, posse aliquatenus ani-
mum commoveri 2 sed audiatur quid senserit Augustinus de illa
motione ex cantu, non ex re cantata ε Cum mihi accidit, ut me

