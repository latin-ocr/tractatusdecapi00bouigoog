426 malm-nus

ιι scopo eligendorum ; secunda species est duorum etiam de ca-
« pitulo, quorum alter ab Episcop0‚ alter vero ab ipso capitulo
ι( est eligendus. Tertia species est duorum de clero civitatis,
(ι quorum unus similiter ab EpiscopO, et alter a clero est eli-
« gendus. » Ubi videtur ab illo auctore in duas classes dividi
commissionem quam vocavimus administrationis temporalis.
De deputandis autem quando ratio administrationis redditur
Episcop0, idem auctor separatim non loquitur. Sed modus enu-
merandi nihili refert, dum de rebus ipsis certo constat3 po·
testque lector modum qui sibi magis arriserit anteferre.

Praeterea clare sanxerunt Tridentini PatreS, omnia ejusdem
dioecesis seminaria cum eodem trium praedictarum commissio-
num interventu fore administranda, cum expresse statuerit, ut
ab illo uno quod in civitate erectum et constitutum fuerit in
omnibus dependeant. Quo decreto comprehendi etiam ea col-
legia quae in Galliis sub appellatione parvorum seminar-iorum
veniunt, in quibus nempe grammatica, humaniores litterae,
aliaeque praeter theologicas disciplinae docentur, manifestum est3
haec omnia enim sub nomine seminariorum Patres Tridentini
expressis terminis in reliqua parte ejusdem capitis 18, sessio-
nis 23, comprehendunt.

At vero multa alia expresse non definieruntzssverhi gratia,
utrum praedictarum commissionum membra perpetua sint, an
vero revocari possint ad nutum3 quaenam singillatim materiae
uniuscujusque commissionis proprium objectum constituerent,
an earum votum decisivum sit, an vero consultivum tantum;
et his similia. Quod ergo expectandum erat, et quoad multas
alias ejusdem synodi leges accidit, circa dicti decreti interpre-
tationem etiam evenit. Plura scilicet orta,dubia; ad quorum
solutionem multa Summi Pontifices statuta, multas tribunalia
Romana responsiones ediderunt. His autem admirandae illi semi-
nariorum institutioni atque ordinationi qua Tridentina synodus
Ecclesiam ditavit atque in immensum corroboravit, suum com-
plementum atque perfectio absolutissima accessit.

