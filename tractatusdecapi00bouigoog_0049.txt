nn cunnus. 33

« arcam habuere. Quinimo ipsos ecclesiae fundos, qui commu-
« nem victum canonicis eo usque suggesserant, inter se partiri,
«singulique suos agros possidere (quos praebendas dixerunt),
«iisque suo arbitratu frui voluerunt. Hinc avaritia,... ambi-
« tio, . . . tota vitiorum cohors in canonicorum ordinem exundavit.
«Huic pesti tam exitiali mederi omni ope omnique studio
« annisi sunt viri pietate et doctrina eximii. Nec ullum remedium
« potius ac praesentius visum fuit, quam si aut monachi in ca-
« nonicorum locum subrogarentur, aut canonici monachorum
« compedibus constringerentur. Rem totam narrat Dubois, Hist.
« eccl. Paris.,lib. XI, pag. 788. » (Loco citato, pag. 108.)

Sextus et ultimus canonicorum status. Sub illa rubrica
citatus auctor mutationem illam describit, qua capitulum ab
Episcopo in dioecesis regimine adhiberi desiit. ι( Hinc inter
« caput ac membra factum divortium. Episcopus non amplius
« nativis suis membris uti, sed adscititiis3 alios vicariOS, alios
«adjutores , alios notarioS, alios administros sibi adjungere3
« canonici non amplius naturale caput, sed insitivum; non
« amplius Episcopum, sed praepositum aut decanum sui cor·
« poris caput habere; ita ut Episcopus et capitulum non amplius
« unum corpuS, sed duo corpora jam esse videantur. Quinimo
« inter Episcopum et capitulum tantum factum est dissidium,
«tantaque inde discordiarum seges orta, ut necesse fuerit capi·
«tulo immunitates dari, quae tanquam murus essent tranquil-
«litatis, » (Loco cit„ pag. 123.)

Caetera quae subjungit citatus auctor, de Episcoporum in
capitula tyrannide, utpote declamata magis quam considerate
dicta, non referimus. Praesentem certe capitulorum statum plus
aequo lamentatur atque lugubribus depingit coloribuS. llla
enim quae nunc viget de capitulis disciplina, a Tridentinis
Patribus probata fuit atque sancita. Temeritate autem non
caret, quod concilio oecumenico et Spiritui sancto visum sit
universali jure decernere, in quaestionem de sapientia et oppor-
tunitate vocare. Jus autem commune de capitulis a Tridentina
synodo deliberatum atque firmatum, sicubi ab Episcopis illaesum
non servetur, id quidem, non vero ipsam ab Ecclesia statutam
disciplinam, canonista redarguat. Quin imo aequum etiam est,

dum abusus ex parte Episcoporum (si qui sint) commemoran-
ο

