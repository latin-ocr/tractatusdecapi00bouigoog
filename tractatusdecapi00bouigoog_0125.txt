ΒΕ cfflwms. 1 05

ι( cogendus, ut paris conditionis habeatur ac caeteri canonici, qui
ι( ex legitima causa a residentia excusantur. ι) (Card. Petra, loco
supra citam, n. 42.)

VI. Theologalis canonicus jus habet lectiones suas suspen·
dendi mensibus aestiviS‚ nempe julie, augusto et septembri.
(Vide probatum apud Card. Petra, loco citato, n. 58.)

Canonicus theologus non debet explicare populo sacram Scrip-
turam inter missarum solemnia, ac praecise post evangelium.
(lta S. Congregatio Rituum‚ apud Gardellini, n. 4318.)

Vll. Canonicus theologalis eo die quo lectionem habere debet,
eximitur ab obligatione assistendi choro per totum diem illum.
Quod licet olim in controversia positum fuerit, nunc omnino
certum est ob concessionem Gregorii Xlll. Et certum est pariter
ipsum illo die lucrari non tantum fructus praebendae, sed etiam
distributiones quotidianas et alia emolumenta quae ipsi evenirent
si praesens esset. (Vide inter alia decisionem S. Congregationis
Rituum, apud Gardellini‚ n⁰ 3448.)

Vm. Etiam diebus festivis quibus non habet lectionem,
excusare se potest a servitio et assistentia in chor0, ex causa
studii. Et tunc quidem lucratur fructus praebendae‚ non vero
distributiones quotidianas (quod vide expositum apud Card.
Petra, loco citat0, n. 57).

lX. Videri etiam potest descriptum theologalis canonici mu·
nus a Benedicto XlV in suo libro Institutionum ecclesiastica-
rum (inst. 57; n. 7).

§8

AN CANONICI ALIIQUE CLERICI AB EPISCOPO COGI POSSINT ῙΣΤ LECTIONI THEOLOGALI
INTERSINT

Valde intricatam qu'aestionem illam dilucidavit atque penitus
enodavit clarissimus cardinalis Petra in suo commentario in
bullam Innocentii Vl quae incipit Quasi (n⁰ 62, tomo IV). Et
cum huic quaestioni affinis omnino sit alia, an nempe Episcopus
possit omnes sacerdotes cogere ut intersint conferentiae casuum
conscientiae, utramque simul discutit laudatus auctor, cujus
doctrinam summatim hic exponendam duximus, . .

1⁰ Cogi posse ab Episcopo canonicos et alios de clero ut lecuom

