nr. cernuus. 225

primam illam collationem, nullum quoad alias subsequentes va-
cationes indultum obtinuerunt : nullum proferunt. Nullum
etiam intervenit pactum, quo capitula Jure suo cesserint in favo-
rem Episcoporum. Unde revera nullum habent Galliarum Epi-
scopi dictae suae possessionis coloratum titulum. Proinde si neces-
sarius ipsis foret titulus ad legitime praescribendum contra
capitula, ex hoc tituli defectu censendi forent nondum legitime
praescripsisse. At,

2ο Merito forsan controverti potest an ipsis in praesenti materia
necessarius sit titulus. Equidem, ut vidimus, necessarius est
titulus quando jus commune praescribenti resistit ; et aliunde in
praesenti casu jus commune Episcopis Galliae aliquo vero sensu
resistit; siquidem Jus commune capitulo simul et Episcopo, non
autem soli Episcopo, canonicatus conferendi facultatem regula-
riter tribuit. Sed juxta supra citatam aliquorum sententiam, ad
inducendam tituli necessitatem , non sufficit ut jus commune
qualicumque modo praescribenti contrarium sit, ast requiritur ut
ei fortiter resistat ‚· id est (prout intelligendum videtur), rem
circa quam versatur praescriptio, expresse ac clara lege tribuat
alteri. Porro jus simultaneae collationis, etsi pro jure communi
habendum sit, non tamen eoepresse aliqua speciali lege decer-
nitur3 sed tantum per discursum colligitur ex variis juris texti-
buS, necnon ex Romanarum Congregationum ita interpretan-
tium auctoritate, ac communi doctorum sententia. Unde forsan
quis dicere posset ι Resistit quidem dictae Episcoporum Galliae
possessioni jus commune, sed no'n fortiter seu eo modo qui ne-
cessarium faciat titulum. Quapropter, difficultatem hanc aliis
enucleandam remittens ‚ intactam relinquo quaestionem illam, an ·
Episcopis Galliae , ad praefatam contra capitula praescriptionem,
necessarius sit necne titulus.

V. Defuit Episcopis Gallice illa species bonae fidei, quae ad
leqitimam praescriptionem requiritur. - Non dicimus ipsis
defuisse bonam· fidem. Pro indubitato e contra babemus dictos
praesules, post peractam prima vice vacantium canonicatuum
collationem, non ex malitia, sed bona fide subsequentes etiam
collationes sibi exclusive usurpasse. Ipsos proinde nullius peccati
reos tacimus. Ast omnino certum est ex duplici causa oriri posse

bonam fidem in eo qui sibi aliquid usurpat quod suum non est.
η

